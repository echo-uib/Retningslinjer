# Etiske retningslinjer

## Innholdsfortegnelse
- [Formål](#formål)
- [Hvem gjelder retningslinjene for?](#hvem-gjelder-retningslinjene-for)
- [Krav til våre medlemmer](#krav-til-våre-medlemmer)
- [Definisjoner](#definisjoner)
- [Kultur](#kultur)
  - [Inkludering og motarbeiding av utestenging](#inkludering-og-motarbeiding-av-utestenging)
  - [Håndtering av konflikter](#håndtering-av-konflikter)
  - [Mobbing og trakassering](#mobbing-og-trakassering)
- [Generelt](#generelt)
  - [Med andre studentorganisasjoner](#med-andre-studentorganisasjoner)
  - [Med bedrifter](#med-bedrifter)
  - [Konsekvenser for uakseptabel oppførsel](#konsekvenser-for-uakseptabel-oppførsel)
- [Arrangementer](#arrangementer)
  - [Bruk av echo's eiendeler og utstyr](#bruk-av-echos-eiendeler-og-utstyr)
  - [Konfidensialitet](#konfidensialitet)
  - [God representant for echo](#god-representant-for-echo)
- [Fellesmidler og økonomi](#fellesmidler-og-økonomi)
- [Ulovlige handlinger](#ulovlige-handlinger)
- [Varslinger](#varslinger)
  - [Si fra](#si-fra)
  - [Hvordan varsle](#hvordan-varsle)
  - [Varslingskanaler](#varslingskanaler)
- [Saksbehandling](#saksbehandling)
  - [Prinsipper for saksbehandling](#prinsipper-for-saksbehandling)
  - [Anonyme versus ikke-anonyme varslinger](#anonyme-versus-ikke-anonyme-varslinger)
  - [Konfidensialitet ved varslinger](#konfidensialitet-ved-varslinger)
  - [Saksbehandling og henleggelse](#saksbehandling-og-henleggelse)
- [Sanksjoner](#sanksjoner)
  - [Gul sanksjon](#gul-sanksjon)
  - [Oransje sanksjon](#oransje-sanksjon)
  - [Rød sanksjon](#rød-sanksjon)
- [Varsel- og sanksjonssystem](#varsel--og-sanksjonssystem)
  - [Mild uaktsomhet](#mild-uaktsomhet)
  - [Uaktsomhet](#uaktsomhet)
  - [Grov uaktsomhet](#grov-uaktsomhet)
- [Konsekvenser ved manglende oppmøte](#konsekvenser-ved-manglende-oppmøte)

---

## Formål

Foreningen har til formål å ivareta og fremme de interessene våre studenter har, med hensyn til studentenes studie- og arbeidsvilkår både faglig og sosialt, i forhold til Institutt for Informatikks ledelse, fakultetet og Universitetet i Bergen generelt.

## Hvem gjelder retningslinjene for?

Som medlem av echo og student ved Institutt for Informatikk forventes det at en følger norsk lov og rett, både på og utenfor campus. Medlemskap i echo innebærer at du har muligheten til å påvirke hverdagen til dine medstudenter og bidra til et trygt og inkluderende miljø i linjeforeningen.

## Krav til våre medlemmer

Medlemmer av echo skal:

- Følge UiBs retningslinjer for studenter.
- Følge echo's retningslinjer som deltaker på arrangementer i regi av echo.
- Behandle alle medmennesker med respekt og profesjonalitet.
- Være inkluderende og motarbeide utestenging.
- Ikke diskriminere basert på etnisitet, kjønn, religion, livssyn, funksjonsnedsettelse, seksuell orientering, alder, kjønnsidentitet, kjønnsuttrykk eller en kombinasjon av disse.
- Behandle echo's og UiB's eiendom med respekt og unngå uaktsomhet i bruk av utstyr.
- Opprettholde rettferdighet ved å sikre like muligheter for alle medlemmer.

## Definisjoner

- **Avvik**: Forhold som kan medføre skade på mennesker, miljø eller materiell, samt misnøye knyttet til studiemiljøet, respekt, likebehandling, ytringsklima, møteplasser og studentvelferd.
- **Utestenging**: Bevisst ekskludering av en person eller gruppe fra sosiale, faglige eller organisatoriske aktiviteter, som hindrer dem i å delta fullt ut i fellesskapet.
- **Konflikt**: Stor uenighet, som for eksempel interessekonflikt eller sakskonflikt, mellom to personer, en person og en gruppe, eller to grupper.
- **Mobbing**: Negative hendelser, ytringer og unnlatelser som systematisk og vedvarende rettes mot en og samme person.
- **Trakassering**: Fysiske eller psykiske handlinger, unnlatelser eller ytringer som har til hensikt eller faktisk virker krenkende, skremmende, fiendtlige, nedverdigende eller ydmykende.
- **Seksuell trakassering**: Enhver form for uønsket seksuell oppmerksomhet.
- **Rasisme**: Holdninger, ideer eller handlinger basert på forestillingen om at mennesker kan deles inn i raser, og som fører til forskjellsbehandling eller diskriminering basert på etnisitet eller hudfarge.
- **Diskriminering**: Urettferdig eller forskjellsbehandlende handlinger eller praksis mot enkeltpersoner eller grupper basert på beskyttede egenskaper.
- **Korrupsjon**: Å bestikke eller ta imot bestikkelser i form av penger, gaver eller tjenester.
- **Tillitspersoner**: Personer som innehar verv som er tildelt ekstra tillit, både formelt og uformelt.
- **Kritikkverdige forhold**: Samlebetegnelse på mobbing, (seksuell) trakassering, økonomisk kriminalitet og annen uakseptabel oppførsel.
- **Uaktsomhet**: Å opptre i strid med det en alminnelig fornuftig person ville gjort i en tilsvarende situasjon.
- **Grov uaktsomhet**: Et markert avvik mellom utvist atferd og en atferd som objektivt kan betegnes som forsvarlig.
- **En forsettlig handling**: En handling som er gjort med vilje og bevissthet om konsekvensene.
- **Rettferdighet**: Prinsippet om rettferdig behandling og like muligheter for alle medlemmer.
- **Profesjonalitet**: Forventet profesjonell atferd, inkludert ansvarlighet, respektfull kommunikasjon og opptreden.
- **Alkoholholdige arrangementer**: Alle samlinger hvor alkohol er til stede og en del av arrangementet.
- **Edrue arrangementer**: Samlinger hvor alkohol ikke er en del av sammenkomsten.

> **Merk:** I disse retningslinjene skal alle termer og konsepter forstås i henhold til definisjonene beskrevet i avsnittet [Definisjoner](#definisjoner).

> **Merk:** Alle kritikkverdige forhold, som definert i [Definisjoner](#definisjoner), inkludert korrupsjon, mobbing, trakassering og økonomisk kriminalitet, vil behandles med de sanksjoner som er angitt under [Sanksjoner](#sanksjoner), basert på alvorlighetsgrad.

## Kultur

I echo skal vi ha en kultur hvor alle føler seg inkludert og ivaretatt. Dette innebærer at vi aktivt motarbeider utestenging, mobbing og trakassering. Vi oppfordrer til å løse konflikter gjennom dialog og respekt.

### Inkludering og motarbeiding av utestenging

Medlemmer skal arbeide for et inkluderende miljø der ingen opplever utestenging. Alle skal ha like muligheter til å delta i sosiale, faglige og organisatoriske aktiviteter.

### Håndtering av konflikter

Ved konflikter oppfordres det til å søke konstruktive løsninger gjennom åpen kommunikasjon og mediering. Hvis konflikter eskalerer, kan det være aktuelt å involvere echo-styret for støtte.

### Mobbing og trakassering

Mobbing og trakassering, inkludert seksuell trakassering, er ikke akseptert i echo. Alle slike tilfeller skal tas på alvor og vil kunne føre til sanksjoner som beskrevet i [Sanksjoner](#sanksjoner).

## Generelt

Under deltakelse på echo arrangementer forventes gode holdninger, profesjonalitet og vanlig folkeskikk. Dette inkluderer å vise respekt for alle deltakere og opptre ansvarlig.

### Med andre studentorganisasjoner

echo-medlemmer skal også vise respekt og profesjonalitet når de deltar på arrangementer i regi av eller sammen med andre studentorganisasjoner. Dette bidrar til et godt samarbeid og gjensidig respekt mellom organisasjonene.

### Med bedrifter

Ved bedriftsarrangementer skal deltakere representere echo på en god måte ved å opptre med profesjonalitet og respekt. Dette styrker foreningens omdømme og bygger positive relasjoner med næringslivet.

### Konsekvenser for uakseptabel oppførsel

Uakseptabel oppførsel, som definert under [Kritikkverdige forhold](#definisjoner), kan medføre umiddelbare konsekvenser eller sanksjoner i etterkant, i henhold til alvorlighetsgraden av hendelsen.

## Arrangementer

Medlemmer i tjeneste for echo skal utføre sine oppgaver ansvarlig og med echo's beste i tankene. Dette inkluderer å unngå uaktsomhet og sikre at arrangementer gjennomføres på en trygg og inkluderende måte.

### Bruk av echo's eiendeler og utstyr

Utstyr og eiendeler skal behandles forsvarlig for å unngå skade eller tap. Uaktsom bruk kan føre til sanksjoner. Privat bruk av foreningens eiendeler er kun tillatt etter avklaring med ansvarlig person.

### Konfidensialitet

Medlemmer og vervsinnehavere i echo forventes å behandle konfidensiell informasjon med diskresjon. Selv om det ikke foreligger en formell taushetspliktavtale, er det en etisk forpliktelse å respektere og beskytte sensitiv informasjon for å opprettholde tillit og integritet i organisasjonen.

### God representant for echo

Enhver tillitsperson og student i echo skal opptre som gode forbilder og representanter for foreningen, både internt og eksternt. Dette innebærer å opprettholde profesjonalitet og rettferdighet i alle sammenhenger.

## Fellesmidler og økonomi

echo søker bærekraftige økonomiske løsninger og forventer økonomisk ansvarlighet fra sine medlemmer. **Korrupsjon**, som definert under [Definisjoner](#definisjoner), tolereres ikke. Alle former for bestikkelser eller uetiske økonomiske handlinger er strengt forbudt.

## Ulovlige handlinger

Ulovlige handlinger knyttet til echo-medlemmer skal i hovedsak håndteres av politiet. Slike handlinger kan også føre til interne sanksjoner, inkludert permanent utestengelse fra foreningen.

## Varslinger

### Si fra

UiB tilbyr et lavterskeltilbud for å varsle om kritikkverdige forhold gjennom sitt "Si fra"-system. Medlemmer oppfordres til å benytte seg av dette ved behov.

### Hvordan varsle

Detaljer om hvordan man varsler finnes på echo sin nettside. Varslinger kan gjøres både anonymt og ikke-anonymt.

### Varslingskanaler

echo tilbyr flere kanaler for varsling, inkludert direkte kontakt med styremedlemmer, e-post og anonyme meldinger via nettsiden.

## Saksbehandling

### Prinsipper for saksbehandling

Saker behandles med konfidensialitet, habilitet og eventuell involvering av eksterne parter. Grunnleggende prinsipper for rettferdighet og diskresjon opprettholdes gjennom hele prosessen.

### Anonyme versus ikke-anonyme varslinger

- **Ikke-anonyme varslinger**: Tillater direkte oppfølging, effektiv saksbehandling og tilbys støtte til varsleren.
- **Anonyme varslinger**: Beskytter varslerens identitet, men kan begrense muligheten for oppfølging og grundig undersøkelse.

echo oppfordrer til ikke-anonyme varslinger når det er mulig for å styrke gjennomsiktigheten og integriteten i varslingssystemet.

### Konfidensialitet ved varslinger

Når et varsel mottas, er konfidensialitet av største betydning. Kun echo-styret og den personen varselet gjelder vil bli informert om varselets innhold. Brudd på konfidensialitet anses som et alvorlig etisk mislighold og kan føre til mistillitsforslag i henhold til echo's vedtekter (§7 Mistillit).

### Saksbehandling og henleggelse

echo forbeholder seg retten til å henlegge saker dersom HR vurderer at det ikke er nødvendig å ilegge sanksjoner. Dette skjer etter en grundig vurdering av alle tilgjengelige opplysninger.

## Sanksjoner

echo anvender en rekke sanksjoner basert på alvorlighetsgraden av bruddet på foreningens retningslinjer. Disse spenner fra tilsnakk og skriftlige advarsler til permanent utestengelse og rapportering til relevante myndigheter.

### Gul sanksjon

For mindre alvorlige brudd på retningslinjene, som førstegangsforekomster av uønsket oppførsel uten fysisk skade eller alvorlig psykisk belastning.

- Formelt tilsnakk fra et styremedlem.
- Skriftlig advarsel med klargjøring av brudd og forventninger fremover.
- Informasjon om at gjentatte brudd vil føre til strengere sanksjoner.

### Oransje sanksjon

For gjentatte eller mer alvorlige brudd, inkludert:

- Direkte skade på personer eller eiendom.
- Mobbing eller mindre alvorlige tilfeller av trakassering.

Sanksjoner kan inkludere:

- Midlertidig utestengelse fra echo's alkoholholdige og større alkoholfrie arrangementer.
- Vurdering av vedkommendes verv i echo av hovedstyret.
- Rapportering til administrasjonen for videre oppfølging.

### Rød sanksjon

For svært alvorlige eller gjentatte brudd, spesielt de som involverer:

- Alvorlige tilfeller av mobbing.
- Trakassering (inkludert seksuell trakassering).
- Diskriminering eller rasisme.
- **Korrupsjon** eller kriminelle handlinger.

Sanksjoner kan inkludere:

- Permanent utestengelse fra alle echo's aktiviteter og medlemskap.
- Rapportering til relevante universitetsorganer eller politiet.

## Varsel- og sanksjonssystem

echo opererer med et system for å håndtere uaktsomhet og brudd på retningslinjene:

### Mild uaktsomhet

- **1 varsel**: Gul sanksjon.
- **2 varsler**: Gjentatt gul sanksjon med forsterket advarsel.
- **Mer enn 2 varsler**: Oransje sanksjon.

### Uaktsomhet

- **1 varsel**: Sterk gul sanksjon med forsterket advarsel.
- **Etterfølgende uaktsomhet**: Direkte oransje sanksjon.
- **Mer enn 2 tilfeller**: Opprettholdt oransje sanksjon.

### Grov uaktsomhet

- **1 varsel**: Direkte oransje sanksjon.
- **Mer enn 1 tilfelle**: Rød sanksjon med mulig rapportering til eksterne myndigheter.

## Konsekvenser ved manglende oppmøte

Hvis vedkommende ikke møter opp til avtalt møtetid:

- Det sendes et purringsbrev for nytt møte.
- Ved fortsatt fravær, går saken videre uten vedkommende.
- Vedkommende får ikke mulighet til å forklare seg.
- Saken avgjøres uten vedkommende tilstede, noe som kan føre til strengere straff.

---

