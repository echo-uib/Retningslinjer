# Etiske retningslinjer

## Table of Contents
- [Definisjoner](#definisjoner)
- [Formål](#formål)
- [Hvem gjelder retningslinjer for?](#hvem-gjelder-retningslinjer-for)
- [Krav til våre medlemmer](#krav-til-våre-medlemmer)
- [Kultur](#kultur)
  - [Mobbing og trakassering](#mobbing-og-trakassering)
- [Generelt](#generelt)
  - [Med andre studentorganisasjoner](#med-andre-studentorganisasjoner)
  - [Med bedrifter](#med-bedrifter)
  - [Konsekvenser for uakseptabel oppførsel](#konsekvenser-for-uakseptabel-oppførsel)
- [Arrangementer](#arrangementer)
  - [Bruk av echo's eiendeler og utstyr](#bruk-av-echos-eiendeler-og-utstyr)
  - [Konfidensialitet](#konfidensialitet)
  - [God representant for echo](#god-representant-for-echo)
- [Fellesmidler og økonomi](#fellesmidler-og-økonomi)
- [Ulovlige handlinger](#ulovlige-handlinger)
- [Varslinger](#varslinger)
  - [Si fra](#si-fra)
  - [Hvordan varsle](#hvordan-varsle)
  - [Varslingskanaler](#varslingskanaler)
- [Saksbehandling](#saksbehandling)
  - [Prinsipper for saksbehandlinger](#prinsipper-for-saksbehandlinger)
  - [Anonyme versus Ikke-anonyme Varslinger](#anonyme-versus-ikke-anonyme-varslinger)
  - [Konfidensialitet ved Varslinger](#konfidensialitet-ved-varslinger)
  - [Saksbehandling og henleggesle](#saksbehandling-og-henleggesle)
- [Sanksjoner](#sanksjoner)
  - [Gul Sanksjon](#gul-sanksjon)
  - [Oransje Sanksjon](#oransje-sanksjon)
  - [Rød Sanksjon](#rød-sanksjon)
- [Varsel- og Sanksjonssystem](#varsel--og-sanksjonssystem)
  - [Mild Uaktsomhet](#mild-uaktsomhet)
  - [Uaktsomhet](#uaktsomhet)
  - [Grov Uaktsomhet](#grov-uaktsomhet)
- [Konsekvenser ved manglende oppmøte](#konsekvenser-ved-manglende-oppmøte)

## Definisjoner

- **Avvik** er forhold som kan medføre skade på mennesker, miljø eller materiell, samt misnøye knyttet til studiemiljøet, respekt, likebehandling, ytringsklima, møteplasser og studentvelferd.
- **Utestenging** Bevisst ekskludering av en person eller gruppe fra sosiale, faglige eller organisatoriske aktiviteter, som hindrer dem i å delta fullt ut i fellesskapet.
- **Konflikt** kan være stor uenighet, som for eksempel interessekonflikt eller sakskonflikt, mellom to personer, en person og en gruppe, eller to grupper.
- **Mobbing** kan være negative hendelser, ytringer og unnlatelser som systematisk og vedvarende rettes mot en og samme person.
- **Trakassering**: Fysiske eller psykiske handlinger, unnlatelser eller ytringer som har til hensikt eller faktisk virker krenkende, skremmende, fiendtlige, nedverdigende eller ydmykende. Trakassering kan være både fysisk og psykisk, og inkluderer for eksempel:

    - **Verbal trakassering**: Nedsettende kommentarer, fornærmelser, trusler eller spredning av rykter.
    - **Fysisk trakassering**: Uønsket berøring, dytting, blokkering av bevegelsesfrihet eller annen fysisk innblanding.
    - **Digital trakassering**: Krenkende eller truende meldinger, bilder eller innlegg på sosiale medier.
    - **Sosial trakassering**: Bevisst ekskludering, isolering eller manipulasjon av sosiale relasjoner.

- **Seksuell trakassering** er enhver form for uønsket seksuell oppmerksomhet.
- **Rasisme** Holdninger, ideer eller handlinger som baserer seg på forestillingen om at mennesker kan deles inn i raser, og som fører til forskjellsbehandling eller diskriminering basert på etnisitet eller hudfarge.
- **Diskriminering** er å behandle noen Urettferdig eller forskjellsbehandlende handlinger eller praksis mot enkeltpersoner eller grupper basert på kjønn, etnisitet, religion, nasjonalitet, alder, funksjonsevne, seksuell orientering, kjønnsidentitet, kjønnsuttrykk eller andre beskyttede egenskaper.
- **Korrupsjon** omfatter det å bestikke eller ta imot bestikkelser i form av penger, gaver eller tjenester.
- **Tillitspersoner** er personer som innehar verv som er tildelt ekstra tillit, både formelt og uformelt.
- **Kritikkverdige forhold** vil benyttes som et samlebegrep på mobbing, (seksuell) trakassering, økonomisk kriminalitet og annen uakseptabel oppførsel.
- **Uaktsomhet** er en form for skyld som innebærer at en har opptrådt i strid med det en alminnelig fornuftig person ville gjort i en tilsvarende situasjon.
- **Grov uaktsomhet** krever gjerne et markert avvik mellom den utviste atferd og en atferd som objektivt kan betegnes som forsvarlig.
- **En forsettlig handling** er en handling som er gjort med vilje og bevissthet om konsekvensene.
- **Rettsferdighet** Prinsippet om rettferdig behandling og like muligheter for alle medlemmer.
- **Profesjonalitet** Forventet profesjonell atferd, inkludert ansvarlighet, respektfull kommunikasjon og opptreden.
- **Alkoholige arrangementer** inkluderer alle samlinger hvor alkohol er til stede og en del av arrangementet. Dette kan omfatte fester, vinkvelder, pub-til-pub runder, Bedriftspresentasjoner og lignende sosiale sammenkomster hvor det oftest er servert alkohol.
- **Edrue arrangementer** er de hvor alkohol ikke er en del av sammenkomsten. Disse kan være kulturelle arrangementer, foredrag, idrettsaktiviteter, spillkvelder, og workshopper. Hensikten her er å samle studenter for sosialt samvær, læring, eller aktiv deltakelse i et miljø uten alkohol.


## Formål

Foreningen har til formål å ivareta og fremme de interessene våre studenter har, med hensyn til studentenes studie- og arbeidsvilkår både faglig og sosialt, i forhold til Institutt for Informatikks ledelse, fakultetet, og Universitetet i Bergen generelt.

## Hvem gjelder retningslinjer for?

Som medlem av echo og student på Institutt for Informatikk forventes det at en følger norsk lov og rett, både på og utenfor campus. Medlemskap i echo innebærer at du har muligheten til å påvirke hverdagen til dine medstudenter, og muligheten til å bidra til et trygt og inkluderende miljø i linjeforeningen.

## Krav til våre medlemmer

Medlemmer av echo skal:
- Følge UiB's retningslinjer for studenter.
- Følge echo's retningslinjer som deltaker på arrangementer i regi av echo.
- Behandle alle medmennesker med respekt.
- Være inkluderende.
- Ikke diskriminere basert på etnisitet, kjønn, religion, livssyn, funksjonsnedsettelse, seksuell orientering, alder eller en kombinasjon av disse.
- Behandle echo's og UiB's eiendom med respekt.

## Kultur

I echo skal vi ha en kultur hvor alle føler seg inkludert og ivaretatt, og hvor det ikke utøves drikkepress.

### Mobbing og trakassering

Mobbing og trakassering er ikke akseptert i echo. Alle slike tilfeller skal tas på alvor og kan føre til sanksjoner.

## Generelt

Under deltakelse på echo arrangementer forventes gode holdninger og vanlig folkeskikk.

### Med andre studentorganisasjoner

echo-medlemmer skal også vise respekt når de deltar på arrangementer i regi av eller med andre studentorganisasjoner.

### Med bedrifter

Ved bedriftsarrangementer skal deltakere vise respekt og representere echo på en god måte.

### Konsekvenser for uakseptabel oppførsel

Uakseptabel oppførsel på echo arrangementer kan medføre umiddelbare konsekvenser eller sanksjoner i etterkant.

## Arrangementer

Medlemmer i tjeneste for echo skal utføre sine oppgaver ansvarlig og med echo's beste i tankene.

### Bruk av echo's eiendeler og utstyr

Utstyr og eiendeler skal behandles forsvarlig og kan kun benyttes til privat bruk etter avklaring med ansvarlig.

### Konfidensialitet

Medlemmer og vervsinnehavere i echo forventes å behandle konfidensiell informasjon med diskresjon. Det er ingen formell taushetspliktavtale, men det oppfordres til å respektere og beskytte sensitiv informasjon.

### God representant for echo

Envher tilitsperson og student av echo skal opptre seg som gode forbilder og representanter for foreningen. 

## Fellesmidler og økonomi

echo søker bærekraftige økonomiske løsninger og forventer økonomisk ansvarlighet fra sine medlemmer.

## Ulovlige handlinger

Ulovlige handlinger knyttet til echo-medlemmer skal i hovedsak håndteres av politiet, men kan også føre til interne sanksjoner.

## Varslinger

### Si fra

UiB tilbyr et lavterskeltilbud for å varsle om kritikkverdige forhold gjennom sitt "Si fra"-system.

### Hvordan varsle

Detaljer om hvordan man varsler finnes på echo sin nettside.

### Varslingskanaler

echo tilbyr flere kanaler for varsling, inkludert anonyme alternativer.

## Saksbehandling

### Prinsipper for saksbehandlinger

Saker behandles med taushetsplikt, habilitet, og eventuell involvering av eksterne parter. Grunnleggende prinsipper for rettferdighet og konfidensialitet opprettholdes gjennom hele prosessen.

### Anonyme versus Ikke-anonyme Varslinger

Varslinger spiller en avgjørende rolle i å opprettholde en trygg og rettferdig organisasjonskultur. De kan komme i form av anonyme eller ikke-anonyme varslinger, og behandlingen av disse kan variere betydelig.

#### Ikke-anonyme Varslinger

Ikke-anonyme varslinger gir saksbehandlere mulighet til å følge opp direkte med varsleren for å innhente mer informasjon, klarlegge detaljer, og gi tilbakemelding om utfallet. Varsleren kan også tilbys støtte og beskyttelse gjennom prosessen. Fordi identiteten til varsleren er kjent, kan saken ofte håndteres mer effektivt, og tiltak kan settes i verk for å adressere det rapporterte forholdet på en målbar og rettferdig måte.

#### Anonyme Varslinger

Anonyme varslinger tillater individer å rapportere bekymringer uten frykt for gjengjeldelse eller stigma. Selv om dette kan oppmuntre flere til å komme frem med informasjon, kan det også by på utfordringer for saksbehandling. Uten mulighet for oppfølgingsspørsmål eller ytterligere avklaringer fra varsleren, kan det være vanskelig å undersøke saken fullstendig. Derfor kan anonyme varslinger føre til at saker må behandles med en viss grad av forsiktighet, og de kan veie mindre tungt i en saksbehandlingsprosess sammenlignet med ikke-anonyme varslinger.

Uavhengig av varslingens art, er det essensielt at alle varslinger tas alvorlig og undersøkes tilstrekkelig. Organisasjonen må sørge for klare prosedyrer for varsling, samt tiltak for å beskytte varslerens identitet, rettigheter og sikkerhet.

**Oppfordring til Ikke-anonyme Varslinger:** Mens anonyme varslinger aksepteres og behandles med den største diskresjon, oppfordrer echo til ikke-anonyme varslinger når det er mulig. Dette styrker gjennomsiktigheten og integriteten i varslingssystemet og tillater en mer direkte og konstruktiv dialog med varsleren.

### Konfidensialitet ved Varslinger

Når et varsel mottas, er konfidensialitet av største betydning. Det er kun echo-styret, som har det direkte ansvaret for saksbehandlingen, og den personen varselet gjelder, som vil bli informert om varselets innhold. Denne prosedyren sikrer at individets rettigheter og organisasjonens integritet opprettholdes, og at eventuelle tiltak håndteres med den nødvendige diskresjon og respekt for den enkeltes privatliv.

Denne fortroligheten er avgjørende for å opprettholde tilliten til varslingssystemet og sikre at medlemmer føler seg trygge på at deres bekymringer blir behandlet seriøst og med den største grad av privatliv. Ved å begrense kunnskapen om varselet til echo-styret og den berørte personen, unngår organisasjonen unødvendig spredning av informasjon som kan føre til ryktespredning, stigma eller forutinntatt behandling av saken.

**Integriteten til Varslingsprosessen:** Det er essensielt at konfidensialitet opprettholdes av alle echo-styrets medlemmer som er involvert i mottak og behandling av varsler. Ethvert brudd på konfidensialitet anses som et alvorlig etisk mislighold og kan føre til at det reises mistillitsforslag mot vedkommende i henhold til echo's vedtekter (§7 Mistillit).

### Saksbehandling og henleggesle
echo forbeholder seg retten til å henlegge saker dersom HR vurderer at det ikke er nødvendig å ilegge sanksjoner. Dette betyr at HR, etter en grundig vurdering av alle tilgjengelige opplysninger, kan beslutte å avslutte en sak uten videre tiltak hvis de finner at bruddet ikke er alvorlig, eller at det ikke foreligger tilstrekkelig grunnlag for sanksjoner.

## Sanksjoner

echo anvender en rekke sanksjoner basert på alvorlighetsgraden av bruddet på foreningens retningslinjer. Disse sanksjonene spenner fra tilsnakk og skriftlige advarsler til permanent utestengelse og rapportering til relevante myndigheter.

### Gul Sanksjon

For mindre alvorlige brudd på retningslinjene, som førstegangsforekomster av uønsket oppførsel som ikke medfører fysisk skade eller alvorlig psykisk belastning (f.eks., mindre tilfeller av respektløs behandling eller uaktsom bruk av linjeforeningens eiendom). Dette kan innebære et formelt tilsnakk fra ett styremedlem i echo, etterfulgt av en skriftlig advarsel der det klargjøres hvilke retningslinjer som er brutt og hva som forventes fremover. Den skriftlige advarselen skal også informere om at gjentatte brudd vil føre til strengere sanksjoner.

### Oransje Sanksjon

For gjentatte eller mer alvorlige brudd på retningslinjene, som involverer direkte skade på personer eller eiendom, mobbing, eller mindre alvorlige tilfeller av trakassering, kan en oransje sanksjon være nødvendig. Dette kan inkludere midlertidig utestengelse fra linjeforeningens alkoholholdige arrangementer og større alkoholfrie arrangementer for en bestemt periode.

Videre vil vedkommendes eventuelle verv i echo bli vurdert av echo's hovedstyre.

Som en del av sanksjonene, kan styret i echo også velge å rapportere eventuelle overtredelser til administrasjonen for videre oppfølging.

### Rød Sanksjon

For svært alvorlige eller gjentatte brudd på retningslinjene, særlig de som involverer alvorlige tilfeller av mobbing, trakassering (inkludert seksuell trakassering), diskriminering, rasisme, eller kriminelle handlinger, bør en rød sanksjon vurderes. Dette kan omfatte permanent utestengelse fra alle linjeforeningens aktiviteter og medlemskap. I tillegg, avhengig av alvorlighetsgraden, kan saken bli rapportert til relevante universitetsorganer, eller i tilfeller som involverer kriminalitet, til politiet.

## Varsel- og Sanksjonssystem

echo opererer med et system for å håndtere uaktsomhet og brudd på retningslinjene gjennom varsler og sanksjoner. Dette systemet er designet for å adressere og korrigere oppførsel i et spekter fra mild uaktsomhet til grov uaktsomhet.

### Mild Uaktsomhet

- **1 varsel:** Gul Sanksjon; et formelt tilsnakk og en skriftlig advarsel.
- **2 varsler:** Gjentakelse av Gul Sanksjon; forsterket skriftlig advarsel.
- **Mer enn 2 varsler:** Går til Oransje Sanksjon.

### Uaktsomhet

- **1 varsel:** Starter med sterkeste grad av Gul Sanksjon; med et formelt tilsnakk og en forsterket skriftlig advarsel.
- **Etterfølgende Uaktsomhet:** Går direkte til Oransje Sanksjon etter kombinasjon av Gul og Oransje varsler.
- **Mer enn 2 tilfeller:** Beholder Oransje Sanksjon.

### Grov Uaktsomhet

- **1 varsel:** Resulterer direkte i Oransje Sanksjon.
- **Mer enn 1 tilfelle:** Går til Rød Sanksjon; permanent utestengelse og mulig rapportering til eksterne myndigheter.


## Konsekvenser ved manglende oppmøte

Hvis vedkommende ikke møter opp til avtalt møtetid, så vil det komme et purringsbrev på nytt møte. Hvis dette vedvarer, så vil saken gå videre uten vedkommende. Dette vil si at vedkommende ikke vil få muligheten til å forklare seg, og saken vil bli avgjort uten vedkommende tilstede. Dette kan føre til at vedkommende får en strengere straff enn hva som ville vært tilfelle hvis vedkommende hadde møtt opp.